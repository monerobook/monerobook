# Capitolo 3

# Come funziona Monero

Nei primi due capitoli abbiamo analizzato e approfondito PERCHÈ dovresti usare Monero (Capitolo 1) e COME usarlo (Capitolo 2). Perciò ora hai tutto ciò che serve per cominciare ad utilizzare Monero!

Il resto di questo libro contiene altri dettagli per coloro che desiderano approfondire come Monero funziona "dietro le quinte". I capitoli 3 e 4 descrivono infatti le tecnologie sottostanti quali le funzionalità Monero che tutelano la privacy, la blockchain e il processo di mining - focalizzandosi sulla semplice comprensione dei concetti, quindi senza esplorare la matematica avanzata. I capitoli successivi contengono invece dettagli essenziali e interessanti per appassionati di crittografia e sviluppatori.

## 3.1 Le transazioni e il Libro mastro

Per cominciare a comprendere come funzionano le tecnologie di privacy alla base di Monero, considereremo come vengono gestiti i trasferimenti di moneroj sul registro delle transazioni. In questo capitolo quindi ci concentreremo sul funzionamento della blockchain - sul suo ruolo come database condiviso, che per sua natura non può essere manomesso e che mantiene un elenco di tutte le transazioni Monero. I dettagli sulla sicurezza della blockchain (mining, hashes, ecc) saranno oggetto di analisi, riservata per il Capitolo 4.

Quando crei un portafoglio viene generato un nuovo seed che è indispensabile tenere al segreto in quanto consente di accedere ai tuoi moneroj sulla blockchain. Questo processo di inizializzazione viene eseguito sul tuo dispositivo e può essere compiuto interamente offline; niente viene trasmesso alla rete o registrato da questa durante la creazione del portafoglio.

Dietro le quinte, il portafoglio calcola due set di chiavi dal tuo seed. Le tue chiavi private costituiscono dati segreti da custodire con estrema cautela, poichè sono necessarie per provare la tua identità e per accedere ai tuoi moneroj. Le tue chiavi pubbliche invece, come il nome suggerisce, vengono rese pubbliche agli altri utenti Monero. Sia le chiavi pubbliche che quelle private vengono generate insieme, come set, dotate di particolari proprietà matematiche che creano tra le chiavi stesse un legame speciale.

Per ricevere moneroj occorre comunicare il tuo indirizzo (generato dalle tue chiavi pubbliche) al mittente. Quando qualcuno (un cliente, un exchange o un amico) ti invia Monero, questi trasmettono la transazione che trasferisce alcuni dei loro moneroj in una nuova voce di entrata del libro mastro che tu (e soltanto tu) puoi sbloccare con le tue chiavi private.

In linguaggio tecnico, l'output della loro transazione è custodito nella blockchain e per mezzo delle tue chiavi private puoi accedervi e spenderlo a tuo piacimento. Quesa terminologia può apparire inizialmente poco chiara dal momento che il termine "output" assume in relazione alle criptovalute un significato diverso rispetto a quello generale.

Dunque, ogni volta che ricevi moneroj guadagni l'accesso ad un nuovo output; ogni volta che spendi moneroj utilizzi uno o più dei tuoi output per generare un nuovo output che qualcun altro controllerà. Infatti, tutti i tuoi moneroj non sono altro che output nella blockchain che possono essere sbloccati dalla tue chiavi private. Finchè qualcino non ti invia moneroj, non esistono nella blockchain output collegati alle tue chiavi private.

Quando il tuo portafoglio effettua la sincronizzazione, in genere vuol dire che sta usando le tue chiavi private per ispezionare la blockchain per recuperare tutte le transazioni e gli output associati ad esse. Il saldo del tuo portafoglio quindi non è altro che la somma di tutti questi output che possono essere sbloccati e spesi attraverso le tue chiavi private.

Quando trasferisci moneroj dal tuo portafoglio, tecnicamente stai usando alcuni dei tuoi output come input nella nuova transazione che trasmetti alla rete. Concettualmente la blockchain è quindi semplicemente un registro di queste transazioni, nelle quali gli output che il mittente possiede costituiscono gli input della transazione, usati per generare un nuovo output per il destinatario.

Il processo appena descritto è stato semplificato, in modo da evidenziare le parti cruciali (chiavi pubbliche/private, transazioni, input/output). Le sezioni successive forniscono delle spiegazioni non tecniche dei concetti chiavi alla base delle funzionalità di Monero a tutela della privacy.

## 3.2 Panoramica delle Tecnologie di Privacy

I principi generali e la terminologia introdotte precedentemente vengono condivise da quasi tutte le criptovalute. Monero fornisce ulteriori funzionalità e privacy attraverso tecniche crittografiche diverse e al tempo stesso uniche che proteggono gli utenti e le loro attività dalla visibilità pubblica.
La Figura 3.1 mostra come queste funzioni complementari collaborano per proteggere i dettagli sensibili delle transazioni:

* RingCT nasconde l'ammontare delle transazioni.
* Le Firme ad Anello proteggono il mittente nascondendo l'output che viene speso.
* Gli indirizzi Nascosti garantiscono che l'indirizzo del destinatario non viene registrato nella blockchain.
* Kovri elimina il collegamento tra le tue transazioni e la tua posizione fisica offuscando il punto di origine della trasmissione e nascondendo le tracce delle tue attività sulla rete legate a Monero.

[![Figura 3.1](https://raw.githubusercontent.com/monerobook/monerobook/master/resources/img/mm-c03i01%20monero%20tech.png)](https://masteringmonero.com)

### 3.2.1 Transazione Confidenziale ad Anello

RingCT è una tecnologia crittografica che nasconde l'ammontare dei moneroj che vengono trasferiti in qualsiasi transazione. Per la maggior parte delle criptovalute, gli ammontari della transazioni vengono trasferiti in chiaro, visibili da chiunque. RingCT mantiene invece private queste informazioni sensibili consentendo allo stesso tempo al mittente di dimostrare che possiede sufficienti moneroj per completare la transazione senza rivelarne l'ammontare! Questo è possibile grazie ai commitment crittografici e alle prove di intervallo.

Quando transferisci dei moneroj, "impegni" l'importo in forma privata, rivelando soltanto le informazioni necessarie alla rete per confermare la legittimità della transazione senza mai rivelarne pubblicamente l'ammontare. Un impegno valido garantisce che la transazione non crea o spende fraudolentemente troppi moneroj.

Le prove di intervallo costituiscono un altro meccanismo importante del protocollo RingCT in quanto garantisce che l'ammontare impegnato è maggiore di zero e minore di un certo numero. Questo è necessario per impedire che i mittenti impegnino valori di moneroj negativi o troppo elevati. Insieme, i commitment e le prove di intervallo mettono in sicurezza l'offerta di moneroj contro tentativi di manipolazione fraudolenta e di contraffazione.

Prima di RingCT, le transazioni Monero venivano suddivise in denominazioni specifiche (per esempio, 12.5 XMR venivano trasferiti come 10 XMR + 2 XMR + 0.5 XMR) e gli ammontari erano visibili da chiunque. RingCT venne implementato nel Gennaio 2017, e immediatamente ne seguì una rapida e diffusa adozione. Entro un mese dalla sua implementazione, approssimativamente il 98% delle nuove transazioni già utilizzava il protocollo RingCT!

Per rimanere in linea con i valori di Monero, nello specifico in relazione al principio privacy-by-default, RingCT divenne obbligatorio pe tutte le transazioni Monero dopo Settembre 2017. Per spendere uno qualsiasi dei vecchi output pre-RingCT, questi devono essere prima convertiti in output RingCT con ammontari nascosti.

### 3.2.2 Indirizzi nascosti monouso

Tutte le transazioni Monero utilizzano indirizzi nascosti per proteggere la privacy del destinatario. Per evitare di conservare l'indirizzo del ricevente nella blockchain, ogni transazione Monero viene invece inviata ad un indirizzo nascosto unico e monouso. Il destinatario può accedere ai fondi, inviati ad un indirizzo nascosto, senza rivelare alcun collegamento coi propri indirizzi pubblici o con altre transazioni.

[![Figura 3.2](https://raw.githubusercontent.com/monerobook/monerobook/master/resources/img/mm-c03i04%20stealth%20address.png)](https://masteringmonero.com)

Per comprendere meglio l'utilità pratica dei codici casuali monouso nel proteggere l'identità del destinatario, immagina di voler donare un paio di libri al tuo amico André. Sfortunatamente stai per lasciare la città per un viaggio e André non sarà in giro fino alla prossima settimana. Forse poresti chiedere al tuo vicino di tenere temporaneamente i libri e passarli successivamente ad André.

Il tuo vicino avrà bisogno di verificare che chiunque tenti di reclamare i libri sia effettivamente il legittimo beneficiario. Poichè il tuo amico è una persona riservata e in una condizione delicata, potrebbe essere inopportuno chiedere al tuo vicino di controllare che sul documento ci sia scritto “André”. Come puoi organizzare lo scambio preservando al tempo stesso la privacy di André? Potresti semplicemente creare un codice casuale monouso e comunicare al tuo vicino di consegnare i libri a chiunque presenti quel codice (per esempio cedere i libri alla persona che conosce la frase “PolarComboTango357”). Il tuo vicino sarà in grado di tenere sotto controllo i libri e di consegnarli ad André senza venire a conoscenza del loro contenuto.

Nello stesso modo in cui potresti usare un codice casuale non-informativo per evitare che il tuo vicino venga a conoscenza del contenuto dei tuoi libri, Monero usa un sistema di codici monouso per impedire alla rete di conosceere il contenuto delle transazioni Monero! Invece di registrare gli indirizzi degli utenti nella blockchain (analogamente, "dare direttamente i libri ad André"), i fondi vengono inviati ad un "indirizzo nascosto" monouso (analogamente, "consegnare i libri alla persona che conosce la frase PolarComboTango357"). Le tecniche crittografiche che garantiscono la sicurezza degli indirizzi nascosti del destinatario verranno discussi nel capitolo 5, ma i punti salienti sono descritti in basso.

Come vengono generati questi indirizzi una tantum? Gli indirizzi pubblici del tuo portafoglio Monero sono stringhe di 95 caratteri, costituiti da due chiavi pubbliche (una chiave pubblica di lettura e una chiave pubblica di spesa) che sono matematicamente derivate dal tuo seed. Quando qualcuno ti trasferisce dei fondi utilizza le chiavi pubbliche nel tuo indirizzo insieme ad altri dati casuali per generare una nuova chiave pubblica unica e una tantum. Queste chiavi pubbliche monouso, che vengono registrate nelle transazioni sulla blockchain, sono chiamate indirizzi nascosti ("stealth addresses") in quanto è impossibile per la rete o per un osservatore esterno ricollegare questi codici casuali ai portafogli d'origine.

[![Figura 3.3](https://raw.githubusercontent.com/monerobook/monerobook/master/resources/img/mm-c03i02%20donation.png)](https://masteringmonero.com)

È importante notare che i sottoindirizzi e gli indirizzi nascosti non sono la stessa cosa. I sottoindirizzi sono indirizzi pubblici del portafoglio riutilizzabili che non vengono registrati nella blockchain. Più transazioni inviate ad un singolo sottoindirizzo punteranno a differenti indirizzi nascosti che non possono essere collegati tra loro.

Aumentare la privacy impedendo la registrazione degli indirizzi del portafoglio nella blockchain è un chiaro beneficio dell'implementazione degli indirizzi nascosti. Inoltre una implicazione perfino maggiore è che l'utilizzo di queste chiavi uniche una tantum impedice che i pagamenti effettuati verso lo stesso indirizzo vengano collegati tra loro!

Supponi di voler creare un'opera d'arte e di pubblicare un indirizzo per le donazioni in criptovalute. Se utilizzi una moneta con alla base una blockchain trasparente (come Bitcoin), allora ogni transazione in entrata a quell'indirizzo è definitivamente registrata in un formato facilmente ispezionabile. Chiunque può usare un explorer blockchain per controllare quante donazioni Bitcoin hai ricevuto, il loro ammontare e se i fondi sono stati trasferiti da quell'indirizzo. Quindi ogni transazione Bitcoin in entrata viene indicizzata nel libro mastro attraverso l'indirizzo che hai condiviso pubblicamente.

Se invece pubblichi un indirizzo Monero, le donazioni non sono esposte agli occhi di tutti. Ogni donatore genera un indirizzo nascosto unico e monouso che verrà registrato nella blockchain. L'indirizzo di donazione pubblico che hai pubblicato per il tuo progetto non sarà mai presente in una transazione e gli indirizzi nascosti non forniscono alcuna informazione sul destinatario. Dal momento che ciascun donatore mischia le proprie informazioni random per generare un indirizzo nascosto da usare nella transazione, un donatore non può riconoscere un indirizzo nascosto generato da un altro utente.
Tutte le transazioni Monero devono usare indirizzi nascosti, in modo da garantire la privacy di tutta la rete. Il tuo portafoglio genera automaticamente un indirizzo nascosto dall'indirizzo pubblico nel momento in cui questo crea una transazione.

### 3.2.3 Firme ad Anello

Le firme ad Anello costituiscono una funzionalità chiave di Monero volta a proteggere la privacy del mittente di una transazione, nascondendo l'origine dei moneroj che vengono spesi. Prima di addentrarci in questo argomento è importante introdurre il concetto generale delle firme digitali.

Le firme digitali sono una tecnica crittografica che permette di confermare l'autenticità e l'origine di determinati dati o di un messaggio. Le firme possono essere confrontate con la chiave pubblica per verificare l'identità del firmatario e per dimostrare che il messaggio firmato è completo e che non è stato modificato. Se i dati firmati cambiano anche di un solo carattere (a prescindere che la modifica sia intenzionale o accidentale), la firma verrà resa invalida.

La verifica dell'implementazione delle firme digitali costituisce un componente chiave di tutte le criptovalute. Per spendere uno dei tuoi output infatti, è necessario comporre un messaggio indirizzato alla rete che descrive la transazione, la rispettiva chiave privata e poi trasmetterlo alla rete. Prima di eseguire la transazione, la rete controlla la validità della firma per verificare che il messaggio non sia stato alterato o falsificato da una terza parte che non possiede la chiave privata corretta.

Con le criptovalute trasparenti (come Bitcoin) ogni messaggio che descrive una transazione dichiara esplicitamente quali output vengono spesi. Questo è utile per semplificare la tenuta del libro contabile poichè il network conserva la registrazione degli output non ancora spesi (UTXOs) che vengono considerati input validi per nuove e successive transazioni. Se qualcuno tenta di spendere lo stesso output Bitcoin due volte, la seconda transazione, che è fraudolenta viene rifiutata, poichè la rete sa che il proprietario di quei fondi ha già speso quell'output (quando ha firmato e trasmesso la prima transazione). Sfortunatamente, questa semplice prova di possesso è dannosa per la privacy in quanto indica l'origine dei fondi e anche quando un output viene speso.

Monero utilizza invece un approccio differente, una tecnica che prende il nome di firma ad anello. Questa firma di gruppo è un metodo che permette ad un membro di firmare digitalmente il messaggio per conto del gruppo, mentre mischia le chiavi pubbliche di altri membri, così che non è chiaro chi ha firmato il messaggio. È possibile verificare crittograficamente che uno dei membri del gruppo ad anello ha firmato il messaggio, ma è impossibile determinare quale dei membri in realtà ha prodotto la firma.

Le firme ad anello vengono usate in Monero per combinare le chiavi da molteplici output nella blockchain, in modo da nascondere quale output viene effettivamente speso. Supponi che Maria voglia spendere uno dei suoi output Monero. Il suo portafoglio selezionerà semi-casualmente tanti altri output precedenti nella blockchain (che non appartengono a Maria) e mischierà le loro chiavi pubbliche negli firme ad anello come dei diversivi. La rete è in grado di verificare che uno degli output viene speso, ma le esche e il vero output effettivamente speso sono indistinguibili. 

Le firme ad anello proteggono il mittente in tutte le transazioni, poichè il destinatario e la rete Monero non sono capaci di accertare quale componente del gruppo ad anello costituisce la vera origine dei fondi. Una conseguenza diretta delle firme ad anello è che un osservatore esterno non è in grado di determinare che un output è stato effettivamente speso! Il fatto che un output appare in una firma ad anello è decisamente inconcludente, poichè è impossibile distinguere se questo è stato effettivamente speso o semplicemente utilizzato come membro esca del gruppo ad anello. 

Dal momento che è impossibile fornire prova che un output è stato speso, potresti chiederti cosa impedisce ad un utente senza scrupoli di cercare di spendere lo stesso output due volte. Con le blockchain un output-una spesa (come Bitcoin) è un compito banale: qualsiasi output che è stato firmato crittograficamente e trasferito viene contrassegnato come già speso e non può essere più utilizzato. Tuttavia, gli output Monero possono comparire nelle firme ad anello sia prima che dopo che gli output vengono spesi, dunque il loro riutilizzo deve essere evitato in un altro modo.

Questo compito viene realizzato utilizzando le immagini delle chiavi che vengono generate e registrate assieme ad ogni transazione e che derivano unicamente dall'output che viene effettivamente speso. La rete non può determinare quale membro del gruppo ad anello è collegato all'immagine della chiave; ma gli altri partecipanti del gruppo devono solo controllare se l'immagine della chiave è già stata usata prima o meno. Se un utente malevolo tenta di spendere lo stesso output due volte, genererà la stessa immagine della chiave entrambe le volte e la rete rifiuterà istantaneamente la seconda transazione fraudolenta. Grazie alle immagini della chiave, la rete può prevenire il riutilizzo degli output nonostante non sappia quali vengano effettivamente spesi!

[![Figura 3.4](https://raw.githubusercontent.com/monerobook/monerobook/master/resources/img/mm-c03i03%20ring%20signature.png)](https://masteringmonero.com)

La rete Monero originariamente non richiedeva obbligatoriamete l'utilizzo delle firme ad anello, il che purtroppo comportava dei problemi e dei danni alla privacy in quanto le transazioni non possedevano esche e non venivano mischiate. Queste inoltre presentavano la stessa struttura e dunque le stesse vulnerabilità di una blockchain trasparente, rendendo possibile l'identificazione inequivocabile sia del mittente che del destinatario di una transazione e di quando l'output viene speso. A partire dal 2016 la rete ha cominciato a rendere obbligatoria la presenza di due membri ad anello per ogni firma, implementando una soluzione privacy di default per il mittente. Questa condizione obbligatoria venne modificata e incrementata ad un minimo di cinque possibli firmatari a fine 2017 e incrementato ulteriormente di nuovo ad un minimo di sette plausibili firmatari ad inizio 2018.

È importante notarae che tra il 2016 e il 2018 le condizioni dettate per la dimensione dell'anello prevedevano un numero minimo di mix e gli utenti, se lo desideravano, potevano creare trasazioni con anelli più grandi. Sull carta si potrebbe pensare che usare più esche in una transazione garantisca maggiore privacy. Tuttavia, c'è un problema pratico da tenere in considerazione - quando la grande maggioranza delle transazioni usa la dimensione minore dell'anello, le dimensioni maggiori risultano più rare, il che è controproducente per la privacy. 

Questo problema venne risolto nell'aggionamento della rete a fine 2018; invece di specificare la dimensione minima dell'anello, le condizioni dettate ora dalla rete richiedono una dimensione dell'anello fissa. Nel momento in cui sto scrivendo questo libro tutte le transazioni devono usare firme ad anello con undici membri. Questo numero potrebbe essere incrementato in futuro, in quanto la ricerca sulle minacce di attacco basate sulla statistica e le tecniche di salvaguardia della privacy continuano ad evolvere col tempo.

### 3.2.4 Kovri & Analisi del Traffico
Qualsiasi dispositivo connesso a Internet è contrassegnato da un indirizzo IP, un identificatore che permette di indirizzare il traffico verso l'utente corretto. Tuttavia, questo può essere facilmente collegato alla locazione fisica e all'identità di un utente. 

La capacità di collegare l'attività Monero e le transazioni agli indirizzi IP presenta diversi risvolti negativi. Alcune delle misure crittografiche descritte nella sezione precedente che proteggono gli utenti Monero potrebbero essere parzialmente aggirate se venissero rivelati gli indirizzi IP dall'analisi dei log di connessione del nodo per identificare gli utenti Monero.

È importante considerare i risvolti spiacevoli che potrebbero sorgere se l'attività di rete Monero venisse connessa alla locazione fisica e all'identità degli utenti. 

Poichè la trasmissione di una transazione alla rete Monero rivela l'indirizzo IP, un nodo che la riceve potrebbe identificare la locazione fisica del mittente. Mentre altre funzionalità privacy di Monero rendono difficile collegare tra loro le transazioni soltanto dai dati blockchain, i nodi malevoli che sorvegliano la rete se osservano molteplici transazioni provenire dallo stesso indirizzo IP potrebbero concludere che questi sono connessi.

Oltre a queste considerazioni sulla privacy, gli indirizzi IP esposti potrebbero portare alla censura. Un nodo malevolo potrebbe scegliere di non ritrasmettere le transazioni di determinati individui o gruppi. Ancora più grave, le informazioni geografiche rivelate dagli indirizzi IP potrebbero portare qualche malintenzionato a fare visita all'utente individuato.

La connessione tra gli indirizzi IP e l'attività Monero non costituisce soltanto una minaccia per gli utenti che trasmettono le transazioni. Il traffico di rete che passa attraverso i nodi è visibile dal fornitore di servizi Internet e da altre parti terze, le quali potrebbero mettere a rischio i possessori dei nodi se il governo o il fornitore stesso non accettasse il mondo delle criptovalute.

I minatori potrebbero anche subire un trattamento non equo se i loro indirizzi IP venissero collegati all'attività della rete. Degli attori malevoli potrebbero infatti cercare di attaccare determinati miners escludendo i loro blocchi, in base per esempio ad un disaccordo ideologico oppure per limitare l'attività di mining di membri non governativi o corporativi.

Chiaramente tutte le parti dell'ecosistema Monero beneficiano della dissociazione della loro attività di rete dai loro indirizzi IP (e dunque la loro locazione fisica/identità). Attualmente vi sono molteplici modi per raggiungere questo livello di privacy specialmente se ci si trova in una situazione nella quale si ha necessità di mascherare l'utilizzo di Monero attraverso una connessione che viene monitorata.

Una rete privata virtuale (VPN) costituisce una opzione utile per inviare il tuo traffico attraverso una connessione criptata che il tuo fornitore di servizi internet e il tuo governo non possono ispezionare. Ciò funziona creando un tunnel sicuro tra te e i server VPN, così il tuo traffico viene mischiato con i dati di altri utenti e viene trasmesso da un indirizzo IP differente. È importante sottolineare che il fornitore di VPN potrebbe conservare i log, perciò assicurati di rivolgerti ad una compagnia affidabile. 

Un'altra opzione è di usare The Onion Router ("Tor") per indirizzare il tuo traffico attraverso una rete privata costituita da nodi relè. Tor venne originariamente sviluppato dal Laboratorio di Ricerca degli Stati Uniti e viene usato da giornalisti, agenzie di intelligence e da tutti coloro che devono usare cautela per bypassare sorveglianza o censura. Tor è una rete privata decentralizzata e open-source progettata in modo che nessun partecipante possa identificare l'origine di qualsiasi trasmissione. Si può accedere a Tor attraverso un browser dedicato e gli utenti che necessitano di un livello di privacy elevato possono utilizzare una distribuzione Linux, come Whonix, che indirizza tutto il traffico attraverso Tor.

La comunità Monero ha anche sostenuto lo sviluppo di Kovri, una tecnologia orientata alla privacy basato sulle specifiche del progetto decentralizzato Invisible Internet Protocol (I2P). Kovri è stato concepito per usare la crittografia e tecniche sofisticate di routing per creare una rete privata distribuita attraverso Internet ed è disponibile anche per altre applicazioni.

Kovri è ancora in fase di sviluppo e, finchè non viene direttamente integrata in Monero, qualsiasi utente che ha particolari esigenze di privacy dalle analisi del traffico di rete è incoraggiato ad usare Tor o un servizio VPN affidabile per mantenere private le proprie connessioni e il proprio indirizzo IP.

## 3.3 Commenti finali

Monero utilizza molteplici ma uniche tencnologie privacy per proteggere vari componenti della rete e tutte le parti di una transazione. RingCT nasconde l'ammontare inviato in ogni transazione. Le firme ad Anello proteggono il mittente nascondendo l'origine dei fondi, mentre gli indirizzi nascosti impediscono che l'indirizzo del destinatario venga registrato nella blockchain. Kovri è una tecnologia in arrivo che rompe il legame tra la tua attività Monero e la tua locazione fisica/identità. 

Insieme, tutte queste funzionalità lavorano per mantenere gli utenti Monero anonimi e garantiscono che i fondi non siano tracciabili. Eliminando crittograficamente tutti i legami che si individuano nell'analisi delle transazioni sulla blockchain, Monero garantisce fungibilità, che è un requisito necessario per tutte le valute in uso. Ora che hai terminato di leggere questo capitolo è più semplice comprendere come riesce Monero a proteggere tutti gli individui descritti negli esempi illustrati nel capitolo 1.

