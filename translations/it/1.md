# Capitolo 1

# Introduzione alle criptovalute & Monero
In questo capitolo ipotizzeremo che Maria voglia acquistare una macchina da George e analizzeremo tre modi con cui può pagarlo: trasferimento bancario, criptovalute trasparenti (come Bitcoin), e Monero. 

## 1.1 Trasferimento bancario

[![Figure 1.1](https://raw.githubusercontent.com/monerobook/monerobook/master/resources/img/mm-c01i01%20bank%20tx.png)](https://masteringmonero.com)
> Figure 1.1 - Maria invia denaro a George attraverso il sistema bancario tradizionale.

Se Maria invia denaro a George attraverso il sistema bancario tradizionale, entrambi dovranno affidarsi a tre intermedari (le loro rispettive banche e un sistema di pagamento che agisce come intermediario tra le due banche) per trasferire i fondi.

Non c'è alcun movimento di banconote o di altri beni fisici; Entrambe le banche modificano semplicemente i loro database per mostrare che i fondi sono stati trasferiti. Quando Maria ordina alla sua banca di effettuare la transazione (attraverso bonifico, sito web della banca, o app), il sistema di pagamento richiede alla sua banca di modificare il loro registro sottraendo $2,500 dal saldo del conto di Maria, poi contatta la banca di George e richiede che aggiungano $2,500 al saldo del suo conto.

Questo tipo di sistema presenta diversi svantaggi e rischi e richiede una fiducia totale nelle banche. Maria, George, e le banche devono fidarsi che le transazioni siano legittime e che i registri vengano mantenuti onestamente. Questa fiducia riposta in terzi intermediari pone un rischio, poichè un soggetto malevolo o le banche stesse possono "creare" denaro modificando i saldi nei registri o nei database contenenti le transazioni.

Inoltre Maria non è realmente in possesso di $3900, ma solo di una promessa formale scritta della sua banca della quale si deve fidare. Maria non ha alcun modo per controllare che la sua banca verifichi di avere effettivamente $3900. Infatti quest'ultima potrebbe non possedere tanto, dal momento che la maggior parte delle banche può operare a _riserva frazionaria_ - il che significa che gli assets effettivamente in possesso della banca possono essere significativamente di meno rispetto al saldo totale dei suoi clienti.

Inoltre in base a come i fondi vengono trasferiti, potrebbero volerci minuti o giorni prima che i $2,500 appaiano sul conto bancario di George. Visto che George non è a conoscenza dei registri o delle comunicazioni interbancarie, l'intero processo è poco trasparente e non può essere monitorato.

Molte persone che non hanno vissuto personalmente un dissesto economico danno per scontato il corretto funzionamento delle banche e la validità dei loro IOUs. Pochi sono coloro che colgono le preoccupanti ramificazioni che può comportare affidare i propri risparmi di una vita a società poco trasparenti, spesso concentrandoli nel paniere di un unico istituto finanziario.

Le perdite di fondi possono scaturire tuttavia anche da tanti altri problemi. Un esempio può essere la negligenza dell'operatore bancario (durante il trasferimento degli assets tra due conti). Un operatore bancario solitamente deve affrontare un carico ecessivo di lavoro, la mancanza di protocolli standard e condizioni di lavoro precarie; anche se venisse sviuppato un sistema di ricerca automatica degli errori, notizie recenti dimostrano che questo non sarebbe sufficiente. È necessario sottolineare che le banche operano sulla base di fondi parzialmente inesistenti e che se tutti i clienti prelevassero i loro soldi, la banca non avrebbe le somme necessarie per soddisfare tutte le richieste, fallendo. Anche il dolo e la corruzione hanno un impatto sul sistema economico; un criminale informatico o un dipendente disonesto potrebbe sfruttare i suoi privilegi di accesso per prosciugare tutti i fondi.

La continuità opertiva della banca ha sempre rappresentato un problema per il cliente: specialmente durante i weekend e i giorni festivi (che cambiano da nazione a nazione), la loro chiusura è causa di diversi disguidi. Molte trasanzioni effettuate durante i giorni festivi non possono essere completate e i clienti sono costretti ad attendere la loro riapertura per ricevere o inviare denaro. 

Inoltre, diversi algoritmi di cifratura non resi pubblici possono prevedere se potresti potenzialmente essere un ladro. Operano sulla base di un numero imprecisato di dati personali incrociati con informazioni di shopping online, l'ora, le abitudini e l'intera vita digitale di un utente e altro. Se da un lato non sono totalmente contrario all'idea di una sorveglianza mirata applicata a beneficio della sicurezza nazionale o del sistema, dall'altro tuttavia si rischia che metodi automatizzati basati su algoritmi segnalino automaticamente un account come malevolo e congelare quel conto o i suoi fondi. Hai trasferito $1,000 dollari in un paese estero per le tue vacanze? Potrebbe essere spiacevole sapere che il tuo pagameneto è stato negato.

In aggiunta a questo, dobbiamo riflettere sul processo di emissione di moneta e su chi lo controlla. Al momento, quasi tutte le  economie si fondano sulle banche centrali gestite da enti privati (come la Federal Reserve negli Stati Uniti) o grandi società (come la BCE – Banca Centrale Europea) gestite dai governi. Queste varano atti, accordi tra governi che decidono quante banconote la banca centrale dovrebbe stampare. Un altro problema dell'attuale sistema monetario è che nessuno - incluse le aziende, le autorità e i governi - può sapere esattamente quanti dollari Americani o Euro stanno circolando al momento. Anche se le banche centrali cercano di essere trasparenti nei documenti informativi, di fatto non c'è modo di controllare questi dati.

Con l'attuale sistema monetario, un cittadino potrebbe dover affrontare un altro grosso problema. Primo: come fa ad avere la certezza di possedere una banconota valida e non una falsa? Come notizie recenti riportano, è molto semplice per i ladri creare denaro producendo banconote false nonostante siano diversi i meccanismi in uso per prevenire tali crimini. Per esempio la costellazione di EURione previene la clonazione e i numeri serali stampati su ogni banconota aiutano il venditore a identifiare quelle valide. Allora potresti chiederti perchè così tante persone vengano truffate nonostante l'adozione di tali tecniche anti clonazione. Per ignoranza. Il sistema monetario allora dovrebbe rendere impossibile di default creare ulteriore moneta stampandola.

Inoltre il sistema economico potrebbe costituire anche un vettore di attacco contro uno Stato. Indiscrezioni, speculazioni e accordi segreti tra governi a volte possono essere causa di una crisi parziale o totale del sistema economico di uno Paese. A causa della globalizzazione, questo può comportare un effetto a catena: può infatti destabilizzare altre economie. Così come uno stato estero potrebbe manipolare l'economia globale in caso di guerra. Come vedremo nei prossimi paragrafi, l'ultima crisi economica nel 2008 ha rivestito un ruolo fondamentale nella creazione delle criptovalute.

Riassumendo, vi era la necessità di avere un sistema economico che possedesse un requisito fondamentale: l'affidabilità (che implica anche la verifica e il controllo delle informazioni in qualsiaso momento, da chiunque). Come si può garantire tutto ciò? In precedenza era già stato concepito un sistema distribuito e decentralizzato ma doveva ancora essere risolto il problema dei "generali bizantini". In sostanza, lo scenario evidenziato da tale problema di natura informatica è il seguente: dato l'ordine da un comandante superiore, tre o più generali bizantini devono decidere se attaccare o ritirarsi. Il problema consiste quindi nel trovare un accordo, comunicando solo tramite messaggi nel caso in cui siano presenti informzioni discordanti. È chiaro che uno o più generali potrebbero essere dei traditori i quali, invece di comunicare il messaggio corretto, ne comunicherebbero uno diverso. Dunque, come fanno i luogotenenti a sapere se il messaggio è corretto o no ed evitare queste trappole? Nel nostro caso questo problema viene traslato sul piano economico: come fai ad affidarti a infomazioni riguaranti una transazione che è stata confermata da un undividuo del quale non puoi fidarti?

Fortunatamente , una nuova tecnologia emergente chiamata blockchain è capace di mitigare tutti i rischi elencati in precedenza creando un registro distribuito che tutti possono ugualmente usare, monitorare e verificare. Questa capacità straordinaria per degli estranei di concordare su un documento condiviso, chiamata consenso decentralizzato, è stata rivoluzionata nell'ultimo decennio.

All'inizio è facile rimanere confusi dalla terminologia visto che la maggior parte delle persone viene per la prima volta introdotta simultaneamente a diversi concetti tecnici. Puoi immaginare la "blockchain" come una tecnologia che permette alla rete di accordarsi sulla base di un "consenso decentralizzato". Permettendo ad estranei di condividere in maniera sicura un registro, diventa possibile creare "criptovalute" che fungono da moneta digitale. C'è una moltitudine di valute tradizionali (euro, dollari, yen ecc.); allo stesso modo, diversi team hanno creato tante e differenti criptovalute. (Monero, Ethereum, Bitcoin, ecc).

[![Figure 1.2](https://raw.githubusercontent.com/monerobook/monerobook/master/resources/img/mm-0.0.1%20terminology.png)](https://masteringmonero.com)
> Figure 1.2 - Un'analogia tra diversi vocaboli riguardanti le criptovalute (blockchain, consenso decentralizzato, e criptovalute) e i comuni mezzi di trasporto.

## 1.2 Introduzione alle blockchain

Chiunque può imparare tutto su Monero e su come funziona la sua blockchain senza dover capire i suoi fondamenti di matematica e di crittografia (come chiunque può diventare un esperto di Internet senza avere conoscenze pregresse di server DNS o del protocollo IPv6). **Questo capitolo si concentra sui concetti chiave e sul vocabolario senza scavare a fondo in tutti dettagli tecnici** - puoi guardare i capitoli 4 e 5 se vuoi eslporare più approfonditamente i concetti crittografici.

### 1.2.1 Cos'è una blockchain?

Il termine _blockchain_ fa riferimento ad un metodo particolare per fissare dei dati in un database che tutti gli utenti della rete condividono. È rivoluzionario in quanto è un sistema _senza fiducia_, che permetti agli individui di mantenere la piena titolarità dei propri fondi. Non c'è un'autorità centrale e ogni partecipante può facilmente verificare e monitorare l'intero sistema.

[![Figure 1.3](https://raw.githubusercontent.com/monerobook/monerobook/master/resources/img/mm-c01i02%20bitcoin%20tx.png)](https://masteringmonero.com)
> Figure 1.3 - Ogni pochi minuti, la rete aggiunge permanentemente alla catena un blocco di informazioni, collegato per sicurezza al blocco precedente col suo hash.

Chiunque nel mondo è il benvenuto ad operare come maintainer della rete, e ogni membro mantiene gli altri onesti verificando la blockchain. Quando gli utenti trasmettono informazioni da registrare nella blockchain, i maintener della rete le raggruppano in blocchi e vi utillizzano strumenti crittografici per ultimare le registrazioni e collegarle tra di loro nella blockchain.

[![Figure 1.4](https://raw.githubusercontent.com/monerobook/monerobook/master/resources/img/mm-c01i04%20network.png)](https://masteringmonero.com)

> Figure 1.4 - In una rete tradizionale centralizzata (sopra) tutti gli utenti devono connettersi a specifiche macchine gestite da una terza parte, illustrata dall'hub centrale di un data center. In una rete decentralizzata (in basso) gli utenti creano una rete di macchine interconnesse. Monero usa questo tipo di sistema senza server dedicati centralizzati, adottando invece una resiliente rete peer-to-peer di nodi volontari che condividono informazioni tra loro.

Dopo che i dati sono sigillati nella blockchain, non possono essere più eliminati, spostati o alterati in alcun modo. Le registrazioni sono immutabili e ogni membro della rete possiede una copia esatta della blockchain da verificare. La maggior parte delle blockchain adottano un modello di mining intelligente che incoraggia la partecipazione alla rete e mantiene valide e sincronizzate tutte le registrazioni. Questi tipi di sistemi decentralizzati sono incredibilmente robusti dal momento che non c'è un singolo server o un database centralizzato che può essere attaccato o manipolato.

Inoltre non hanno nemmeno bisogno di fiducia visto che ogni membro della rete gestisce e verifica la propria copia delle registrazioni, invece di affidarsi ad un terzo. Dato che le blockchain forniscono un sistema di registrazione globale e inalterabile, ben si prestano a conservare dati finanziari. Infatti, la prima blockchain distribuita debuttò nel 2008 come un sistema alla base della criptovaluta Bitcoin.

[![Bitcoin](https://raw.githubusercontent.com/monerobook/monerobook/master/resources/img/mm-c01i00%20bitcoin.png)](https://masteringmonero.com)

Il 31 Ottobre 2008, un individuo o un gruppo anonimo chiamato Satoshi Nakamoto pubblicò un whitepaper che descriveva "Bitcoin: A Peer-to-Peer Electronic Cash System." Questo documento rivouzionario delineava la struttura e il funzionamento di una criptovaluta decentralizzata e open-source e l'incredibile tecnologia blockchain che la rende possibile. 

Figure 1.1 nella prima sezione evidenzia come trasferire denaro attraverso il sistema bancario tradizionale richieda molteplici transazioni, registri separati, e fiducia in più di una banca. Figure 1.5 (in basso) mostra come Maria potrebbe inviare denaro a George trasferendo 10.5 Bitcoin dal suo indirizzo (1BuUygisXY) ad un indirizzo controllato da George (1eK5FSywkp). Questo esempio fa riferimento a Bitcoin per convenienza, ma quasi tutte le criptovalute usano questo tipo di registro pubblico e quindi sperimentano i benefici e i problemi descritti di seguito.

[![Figure 1.5](https://raw.githubusercontent.com/monerobook/monerobook/master/resources/img/mm-c01i02%20bitcoin%20tx.png)](https://masteringmonero.com)
> Figure 1.5 - Maria invia denaro a George usando una criptovaluta con una blockchain pubblica e trasparente, come Bitcoin.

### 1.2.2 I benefici della Blockchain

Un paio di benefici della blockchain appaiono immediatamente:

* **Semplicità (& rapidità)**: I fondi di Maria vengono trasferiti a George in un singolo step per aggiornare un solo registro. A differenza dei trasferimenti bancari, i quali possono richiedere giorni o settimane, i registri delle criptovalute si aggiornano in secondi o minuti (il tempo di conferma di una transazione varia da una criptovaluta all'altra).

* **Nessun rischio associato a terzi**: Maria e George si affidano al loro sistema crittograficamente sicuro e autogestito invece di consegnare i loro soldi e la loro fiducia nelle mani di terzi.

* **Pseudo-anonimato**: A differenza delle banche, i registri delle criptovalute non assegnano nomi reali come "Maria" e "George" ai loro conti. Infatti, le informazioni personali non sono necessarie per creare un portafoglio di criptovalute. George può accedere ai suoi fondi in pseudoanonimato, usando la chiave associata all'indirizzo 1eK5FSywkp al quale Maria ha trasferito il denaro. (dal suo indirizzo, 1BuUygisXY).

Bitcoin e le altre criptovalute che sono emerse successivamente hanno avviato di fatto una rivoluzione finanziaria che è tutt'ora in continuo sviluppo. Con queste nuove reti decentralizzate, chiunque può direttamente custodire e trasferire fondi a sua discrezione. Prima dell'avvento delle criptovalute era infatti difficile detenere in sicurezza grandi quantità di denaro senza dover affidare i propri risparmi alle banche o altri istituti di credito. Allo stesso modo, trasferire denaro ad un altro individuo o ad una società richiedeva di affidarsi a sistemi di pagamento terzi per assegni, bonifici bancari o carte di credito/debito.

Grazie alle criptovalute, per la prima volta chiunque può esercitare i propri diritti finanziari senza la necessità di una banca e senza l'approvazione di altri istituti finaziari! In pochi pochi istanti, qualsiasi device (computer, cellulare, tablet) può essere usato per ricevere, custodire e trasferire denaro. Configurare un portafoglio non richiede alcun tipo di indentificazione, commissione o autorizzazione, poichè il sistema identifica gli utenti dai loro indirizzi che appaioni come stringhe casuali di numeri e lettere invece di dettagli personali identificativi come nome, indirizzo e numero di cellulare. 

### 1.2.3 Svantaggi della Blockchain

La maggior parte delle criptovalute è pseudo-anonima poichè i loro utenti sono identificati da indecifrabili stringhe di lettere e numeri piuttosto che da identificatori personali. Quando ricevi un pagamento in criptovalute, non conosci il nome del mittente; ricevi invece i fondi da un indirizzo del tipo: 1A1zP1eP5QGefi2DMPTfTL5SLmv7DivfNa.

Se da un lato questo preserva la tua privacy, dall'altro espone comunque delle  informazioni sensibili. Ricorda, ogni partecipante in un sistema blockchain decentralizzato può avere accesso ad una copia completa del complesso di registrazioni. Nel contesto delle criptovalute, questo registro viene usato per determinare il saldo di ogni indirizzo (per esempio Bitcoin).

Essendo questi registri trasparenti e condivisi, il saldo e la storia pregressa di ogni indirizzo sono pubblici! Infatti, molti siti web consentono con grande semplicità di consultare la blockchain e di ispezionare ogni indirizzo o trasansazione.

Supponiamo che tu gestisca un negozio e che uno dei tuoi clienti voglia comprare un tozzo di pane pagando dall'indirizzo Bitcoin `3P3QsMVK89JBNqZQv5zMAKG8FK3kJM4rjt`. Dunque controlli istantaneamente la blockchain e scopri che il suo indirizzo ha ricevuto più di 5,000 Bitcoin! Sapendo che il tuo cliente di recente era in possesso di $50,000,000, potresti essere tentato a incrementare il prezzo oppure a derubarlo. Questo problema di privacy rappresenta un grande rischio per la propria sicurezza personale.

Oltre a sapere i saldi dei tuoi clienti, puoi anche conoscere ogni transazione che hanno ricevuto o inviato, l'ora, e i loro indirizzi. Le analisi sull'attività e lo storico delle transazioni possono essere usate per profilare i tuoi pattern di spesa, reddito, i tuoi risparmi e le persone con le quali interagisci.

Una quantità significativa delle tue informazioni personali potrebbero essere esposte se la tua identità blockchain pseudoanonima venisse collegata alla tua vera identità (per esempio, durante un acquisto online o mentre ti registri su un exchange di criptovalute). Spesso basta poca ricerca per scoprire il proprietario di un idirizzo; per esempio, potresti aver già cercato i due indirizzi Bitcoin segnati in alto e scoperto che appartengono rispettivamente a Satoshi Nakamoto e all'organizzazione benefica Pineapple Fund.

Molte aziende esistono col solo scopo di deanonimizzare le blockchain trasparenti. Per esempio, Elliptic offre un explorer interattivo che mostra il flusso dei fondi tra Satoshi, i gestori di pagamento, gli exchange, forum, mercati, servizi di gioco d'azzardo, organizzazioni benefiche, qualcuno di conosciuto e altri servizi.

[![Figure 1.6](https://raw.githubusercontent.com/monerobook/monerobook/master/resources/img/mm-ch01-elliptic.png)](https://masteringmonero.com)
> Figure 1.6 - Analisi blockchain di Elliptic sul flusso di Bitcoin ad inizio 2010, dall'explorer interattivo Bitcoin Big Bang.

La Figura 1.6 mostra uno screenshot che raffigura in dettaglio importanti transazioni Bitcoin ad inizio 2010, compresi i legami tra mining pools, Mt.Gox e il mercato Silk Road.

Prenditi un momento per valutare quante informazioni sensibili produci ogni giorno: transazioni attraverso le carte di credito, ogni frase che cerchi, i prodotti che visualizzi o che acquisti, i siti social con cui interagisci ecc... Tutte queste informazioni vengono ogni giorno registrate e monetizzate dalle tue banche, dai gestori di pagamento, dalle industrie giganti tech/big-data e dai governi.

Questa enorme collezione di dati determina una centralizzazione delle tue informazioni private e personali in una grande miniera di materiale sensibile che rappresenta un bersaglio molto intressante per i criminali informatici e il mercato nero. È piuttosto probabile che i tuoi dettagli personali (come nome, indirizzo, email, numero di cellulare, ecc) siano già di pubblico dominio senza che tu lo sappia, forse associati alla tua cartella demografica e/o di marketing.

Pensa alle recenti violazioni di dati di Equifax, Target, Home Depot, Uber, e Panera. In molti casi, sia le informazioni personali che finanziarie sono compromesse, mettendo a rischio gli utenti e le loro carte di credito.

Violazioni accidentali di dati tuttavia non sono solo la sola preoccupazione. Le società tech e di big data monitorano attentamente la tua attività online, così da poter profilare le tue preferenze e fornirti servizi migliori. Spesso, la profilazione è usata per marketing mirato e per le pubblicità; ma può servire anche per altri fini controversi come la manipolazione dei tuoi sentimenti o del tuo orientamento politico.

Qualsiasi cosa che una società traccia su di te potrebbe essere rubata, rivenduta negligentemente o usata immoralmente. Dovresti avere molta cautela circa la tua impronta digitale, poichè una volta che i tuoi dettagli personali vengono rivelati, lo sono per sempre.

In questo momento la privacy è completamente assente nell'economia mainstream e nei sistemi commerciali. I gestori di pagamento, le banche e le criptovalute lasciano numerose tracce che vengono usate per studiarti, monitorarti e usarti per generare profitto. Una volta ottenuti i dati, generalmente non hai modo per controllare o monitorare il loro proliferare, nè puoi conoscere le implicazioni circa i rischi sulla privacy e la sicurezza personale che emergono dalla vendita a sconosciuti.

L'unico modo per esercitare il tuo diritto alla privacy finanziaria è evitare in primo luogo di rivelare le tue informazioni personali! Per stare al sicuro, abbiamo bisogno di un modo per interagire in maniera privata affinchè le transazioni non possano essere associate alla tua identità, ai tuoi risparmi o ad altre transazioni. La criptovaluta Monero è lo strumento migliore che ti fornisce la soluzione a tutti questi problemi!

## 1.3 Introduzione a Monero

MONERO (pronunciato /mōnĕrō/, plurale moneroj) è una criptovaluta di primo piano focalizzata sullo sviluppo di transazioni private e resistenti a censura. La natura aperta e trasparente della maggior parte delle criptovalute (come Bitcoin ed Ethereum) permette a chiunque nel mondo di tracciare il tuo denaro. Inoltre, i legami tra le tue informazioni finanziarie registrate e la tua identità personale potrebbero mettere a rischio la tua privacy.

Per evitare questi pericoli, Monero usa delle potenti tecniche crittografiche per creare una rete che permette ai suoi membri di interagire senza rivelare il mittente, il destinatario o l'ammontare della transazione. Come le altre criptovalute, Monero possiede un registro decentralizzato che tutti i partecipanti possono scaricare e verficare da sè.

Tuttavia, una serie di trucchi matematici viene adoperata per nascondere tutti i dettagli sensibili e impedire il tracciamento della blockchain. Le caratteristiche di Monero orientate alla privacy permettono alla rete di verificare la validità di una transazione e determinare se il mittente ha un saldo sufficiente o meno, senza conoscere l'ammontare della transazione o i saldi dei rispettivi indirizzi! Nessuno può guardare il saldo degli altri e le transazioni non rivelano l'origine dei fondi trasferiti.

Una delle caratteristiche cruciali di Monero è la sua filosofia della privacy applicata di default. Agli utenti è automaticamente impedito di effettuare transazioni che sono accidentalmente o intenzionalmente insicure. Questo fornisce loro tranquillità e sicurezza poichè la rete non accetterà mai una transazione trasparente! Gli utenti Monero quindi beneficiano dei vantaggi di un sistema finanziario decentralizzato che non richiede fiducia e senza i rischi di sicurezza e privacy legati ad una blockchain trasparente.

La Figura 1.7 mostra Maria che compra la macchina da George pagandolo in Monero. Il funzionamento del processo è identico a quello di una transazione in criptovalute mostrata nella figura 1.5, ma le informazioni sensibili sono nascoste crittograficamente. Informazioni come i saldi degli indirizzi e l'ammontare della transazione sono segnati con “***" nel grafico, visto che nessun osservatore esterno può determinarne i valori. I meccanismi alla base di queste funzionalità di privacy vengono discusse nel capitolo 3 (concettualmente) e nel capitolo 5 (tecnicamente).

[![Figure 1.7](https://raw.githubusercontent.com/monerobook/monerobook/master/resources/img/mm-c01i03%20monero%20tx.png)](https://masteringmonero.com)
> Figure 1.7 - Maria trasferisce denaro a George usando Monero. Le *\*\*\*s rappresentano le informazioni sensibili, come gli indirizzi e i saldi, che vengono mascherati attraverso funzionalità Monero differenti.

### 1.3.1 Principi alla base di Monero

Monero è costruito con i seguenti principi in mente:

* **Decentralizzazione della rete**: La rete e il registro di Monero sono distribuiti in tutto il mondo. Non c'è un singolo server o database che può essere hackerato, controllato o censurato. Se un governo proibisse i nodi Monero nel proprio territorio o limitasse la ricezione/invio di Monero a pochi, il tentativo sarebbe invano! Il resto del mondo continuerebbe a sostenere la rete e processare le transazioni.

* **Sicurezza finanziaria**: La rete Monero è sicura grazie a dei meccanismi crittografici interni incorruttibili, così non vi è la necessità di affidarsi ad una terza parte che abbia la responsabilità dei tuoi fondi e le delle tue transazioni. Ogni singolo partecipante di Monero può verificare la validità del registro da sè, in modo da non dover riporre fiducia nemmeno negli operatori dei nodi! (Puoi approfondire le tecniche crittografiche che rendono sicuro Monero nel capitolo 5)

* **Privacy finanziaria**: La maggior parte dei sistemi blockchain garantiscono un alto livello di sicurezza a spese della privacy. Monero mette invece in primo piano la privacy senza alcun compromesso sulla sicurezza. L'ammontare delle transazioni, l'identità del mittente e del destinatario sono offuscate nella blockchain in modo che le tue attività e le quantità Monero in tuo possesso non possano esssere tracciate.

* **Fungibilità**:  Il termine fungibilità si riferisce agli assets le cui unità sono indistinguibili e intercambiabili... Per esempio, immagina di prestare al tuo vicino 1 chilogrammo di farina per preparare una torta. Quando la settimana successiva questo ti restituisce la farina, ovviamente sarà 1 chilogrammo diverso da quello che gli hai prestato (visto che quello originale l'ha usato per preparare la torta). In questo caso accetti la farina senza problemi poichè è un bene fungibile. Tuttavia, i mezzi di trasporto per esempio non sono fungibili; se il tuo vicino ti chiede in prestito la tua macchina, molto probabilmente tu vorrai che ti restituisca indietro la stessa!

Nel caso di Monero, la sua fungibilità è una caratteristica garantita dalle sue tecniche che preservano la privacy; la registrazione di sole transazioni offuscate nasconde lo storico di Monero. Se presti al tuo amico 1 Monero, questo potrà restituirti 1 qualsiasi altro Monero dal momento che sono indistinguibili. Questa grande qualità potrebbe apparire come una piccola sottigliezza; ma in realtà la fungibilità è cruciale per la maggior parte deglle applicazioni pratiche di quasiasi moneta (guarda gli esempi in basso). Questa caratteristica è assente in quasi tutte le criptovalute che possiedono un registro trasparente e uno storico tracciabile.

### 1.3.2 Casi di applicazione di Monero nella quotidianità

Questa sezione affronta alcune delle difficoltà e dei rischi che sorgono usando criptovalute non sicure. Per semplicità, gli esempi fanno riferimento a "Bitcoin" quando analizziamo una valuta con alla base una blockchain trasparente.

* **Manipolazione del prezzo**: Sofia è la sola meccanica in una piccola città. Uno dei suoi clienti ha pagato il cambio dell'olio con Bitcoin. Più tardi Sofia guarda il suo indirizzo sul registro e nota che il portafoglio del cliente possedeva abbastanza Bitcoin per comprare una Lamborghini. La prossima volta che questo avrebbe avuto bisogno di un intervento di manutenzione avrebbe raddoppiato il prezzo. Se il suo cliente avesse usato Monero, Sofia non avrebbe potuto conoscere il suo saldo o usare tale informazione per cambiare il prezzo.

* **Sorveglianza finanziaria**: I genitori di Oleg gli inviano un po' di Bitcoin per comprare i libri di studio, poi contitnuano a monitorare il suo indirizzo Bitcoin e le sue attività. Un paio di mesi dopo, Oleg invia un paio di Bitcoin rimasti all'indirizzo pubblico di donazione di un'organizzazione che sostiene una visione politica diversa da quella dei suoi genitori. Oleg non sa che questi stanno monitorando le sue attività Bitcoin finchè riceve una email furiosa dai suoi genitori. Se Oleg avesse usato Monero la sua famiglia non avrebbe potuto ficcare il naso nelle sue transazioni.

* **Privacy nella Supply chain**: Kyung-seok possiede una piccola società che fornisce servizi di catering per eventi locali. Una grande compagnia nel settore della ristorazione ispeziona la blockchain per identificare la maggior parte dei suoi clienti abituali. Utilizza questa lista per contattare i clienti di Kyung-seok, proponendo lo stesso affare con uno sconto del 5%. Se la compagnia di Kyung-seok avesse usato Monero, lo storico delle sue transazioni non sarebbe potuto essere sfruttato dalle società concorrenti intente a rubare i suoi clienti.

* **Discriminazione**: Ramona trova l'appartamento dei suoi sogni vicino al suo nuovo lavoro e in uno splendido quartiere. Ogni mese paga puntualmente il suo affitto in Bitcoin. Tuttavia il proprietario nota che alcuni dei suoi pagamenti conducono ad un casino online. Il locatore disprezza il gioco d'azzardo, perciò decide inaspettatamente di non rinnovare l'affitto di Ramona. Se Ramona avesse pagato l'affitto in Monero, il proprietario non avrebbe potuto ispezionare lo storico delle transazioni e discriminare sulla base della sua fonte di reddito.

* **Sicurezza/privacy delle transazioni**: Sven vende la sua chitarra ad uno sconosciuto e comunica all'acquirente un indirizzo Bitcoin del suo portafoglio contenente i suoi risparmi di lunga data. L'acquirente controlla la blockchain, scopre l'ingente somma di denaro che Sven aveva risparmiato e lo deruba puntandogli una pistola contro. Se Sven avesse invece comunicato un indirizzo Monero, l'acquirente non avrebbe potuto scoprire la ricchezza di Sven.

* **Monete macchiate**: Loki vende alcune delle sue opere d'arte online in modo da metere da parte dei soldi per il college. Dopo aver pagato la retta, rimane scioccato nel ricevere dalla scuola un avviso di errore "pagamento INVALIDO". A insaputa di Loki uno dei suoi dipinti era stato acquistato con dei Bitcoin che erano stati rubati da un exchange l'anno prima. Poichè la scuola rifiuta ogni pagamento proveniente da una lista nera di Bitcoin "macchiati", la retta di Loki non risulta pagata. Loki è in una situazione estremamente difficile: il Bitcoin che aveva messo da parte era già stato trasferito dal suo conto, mentre la retta non risultava pagata. Questa situazione si sarebbe potuta evitare se Loki avesse venduto le sue opere d'arte in cambio di Monero, poichè la sua fungibilità impedisce la creazione di una lista nera.

Questi esempi mostrano come le funzioni di Monero orientate alla privacy proteggano in modo efficace gli utenti dalla sorveglianza di famigliari, da monete macchiate e da pratiche di business scorrette. Tutte le criptovalute sono una nuova tecnologia relativamente nuova e non esiste la "privacy perfetta." Se tenere un pagamento segreto è una questiona di vita o di morte, usare una critpovaluta per quella transazione potrebbe essere rischioso.

### 1.3.3 Monero: comunità e software decentralizzati e open-source

Monero è un progetto open-source in continuo sviluppo da esperti in crittografia e in sistemi distribuiti provenienti da tutto il mondo. Molti di questi sviluppatori dedicano il loro tempo gratuitamente a partecipare al Monero Project. Altri vengono retribuiti dalla comunità Monero in modo da potersi dedicare interamente al progetto.

La natura decentralizzata del team di sviluppo di Monero porta diversi benefici rispetto ad un'unica società o organizzazione. Il Monero Project è un'entità vivente più grande di qualsiasi individuo o gruppo. Poichè sia la rete che il team di sviluppo sono distribuiti nel mondo, questo non può essere chiuso da alcun singolo Paese.

Il termine open-source significa che il codice sorgente (i dati strutturali del software) è reso pubblico e chiunque può analizzarlo. L'alternativa è un software closed-source, del quale gli sviluppatori rilasciano solo il prodotto finale compilato (gli eseguibili come file .exe) che non può essere aperto e studiato. Se usi un software closed-source, in sostanza ti stai fidando dello sviluppatore e del distributore. Il problema è che perfino uno sviluppatore con le intenzioni migliori può commettere un errore che successivamente i criminali informatici potrebbero scoprire e sfruttare. Il mio consiglio è di usare solo software di criptovalute open-source che è stato controllato da parti indipendenti per verificare l'assenza di codice malevolo, errori accidentali e vulnerabilità nell'implementazione.

La comunità del mondo delle criptovalute ha adottato la filosofia open-source sin dall'inizio: Bitcoin è stato lanciato attraverso il rilascio di un whitepaper pubblico e di codice open-source scritto dalla comunità, ponendosi in pieno contrasto con la struttura decisionale proprietaria e poco trasparente caratterizzante le valute fiat (sostenute dai governi). Ovviamente la filosofia  open-source è in giro da molto più tempo delle criptovalute! Più di 25 anni. Inoltre più di 5,000 programmatori hanno contribuito al kernel Linux open-source, che è ampiamente considerato uno dei sistemi operativi più sicuri.

I benefici legati alla fiducia e la sicurezza del software open-source sono di una importanza chiave per ogni criptovaluta, così il Monero Project è interamente open-source. Gli sviluppatori usano Github per il controllo di versione, che permette a chiunque di analizzare facilmente ogni singola linea di codice proposta di essere aggiunta, rimossa o modificata. Più di 240 sviluppatori hanno contribuito alla revisione e al testing del codice di Monero, il che riduce drasticamente la probabilità che degli errori possano essere sfuggiti. Gli sviluppatori possono trovare ulteriori informazioni su come interagire con il codice di Monero nei capitoli 6 e 7.

La trasparenza del team è molto importante per mantenere la fiducia della comunità, specialmente per le criptovalute. Le discussioni sullo sviluppo di Monero si tengono in canali aperti IRC e il sito web di Monero Project conserva archivi pubblici contenenti i logs degli incontri.

### 1.3.4 Storia di Monero

Nel 2013 Nicolas van Saberhagen pubblicò il protocollo "Cryptonote", che divenne la colonna portante di tante valute, a cominciare da Bytecoin. Come Satoshi Nakamoto per Bitcoin, il creatore di Bytecoin rimase anonimo e promosse la moneta attraverso un thread su Bitcointalk.

Alcuni aspetti di Bytecoin apparvero sospetti sotto verifica. Un membro di Bitcointalk chiamato "thankful_for_today" investigò la curva di emissione della moneta e notò che approssimativamente l'82% delle moneta era già stato emesso, quindi la quantità in circolazione era pericolosamente centralizzata.

Alla fine, questo avido premine compromise la credibilità di Bytecoin. Fortunatamente, thankful_for_today riconobbe il valore delle caratteristiche di CryptoNote e le incorporò in un nuovo progetto fondato su un team di sviluppo forte e guidato dalla comunità. La criptovaluta Monero, condotta da thankful_for_today, venne lanciata nel 2014. La moneta era originariamente chiamata "BitMonero", ma la comunità decise presto di abbreviarlo in "Monero", che significa "moneta" nella lingua Esperanto.

### 1.3.5 Discussione sull'etica

Monero è stata attentamente concepita per essere fungibile e per garantire la privacy delle transazioni, caratteristiche necessarie per ogni valuta (crypto o altro) per poter essere utilizzata. Come discusso nella sezione "Casi di applicazione di Monero nella quotidianità" ci sono dei problemi significativi che emergono con i sistemi finanziari che non preservano la privacy degli utenti.

Tuttavia, le vere funzioni necessarie per rendere sicuro l'utilizzo di Monero nella vita quotidiana degli utenti e delle imprese sono sfortunatamente le stesse che attraggono coloro che desiderano compiere attività illecite. Monero non è specificatamente costruita per facilitare le attività illegali, che hanno tormentato ogni valuta sin dall'orgine della moneta migliaia di anni fa. Il volume delle transazioni illegali condotte usando le criptovalute è sovrastato dalla enorme quantità di attività criminali compiute ogni giorno utilizzando valute fiat come l'Euro, la Rupia, lo Yen o i Dollari.

Minare Monero è concepito per essere compatibile con computer, cellulari, tablet e gran parte dei web browsers; questo permette a chiunque di accedere facilmente all'ecosistema mining senza le barriere costituite generalmente dai costi per il materiale. Sfortunatamente i criminali informatici sfruttano questa qualità per creare siti web malevoli e software che minano Monero di nascosto per conto del malfattore. Il mining effettuato senza consenso è equiparabile al furto di risorse, e la comunità Monero ha di recente organizzato un team di volontari per fornire assistenza alle vittime. Il Malware Response Workgroup mette a disposizione strumenti e assistenza live per combattere i software che sfruttano Monero per attività di mining malevolo e di ransomware.

I creatori di Mastering Monero sono entusiasti dell'uso che può essere fatto di Monero e per le numerose applicazioni personali, commerciali e di vendita. Speriamo che i nostri lettori useranno Monero spesso ma eticamente! Puoi visitare negozi online che accettano Monero grazie al Project Coral Reef. Inoltre se vuoi fare filantropia, ci sono numerosi siti web che ti guidano a utilizzare il tuo materiale per minare Monero a beneficio di diverse attività no-profit, come UNICEF Australia, BailBloc e Change.org, sostenendole.
