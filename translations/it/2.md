# Capitolo 2

# Per cominciare: come ricevere, conservare e inviare Monero

Lo scorso capitolo si è focalizzato sul PERCHÈ usare Monero; in questo imparerai invece COME usare Monero. Puoi diventare un esperto su Monero senza dover imparare complessi dettagli sulla crittografia o sul funzionamento delle reti, perciò queste informazioni extra verranno illustrate più avanti nel libro. Il capitolo 2 analizza le abilità pratiche di cui avrai bisogno per iniziare a ricevere, conservare e spendere moneroj.

La prima parte di questo capitolo copre i concetti e la terminologia chiave alla base di Monero, indipendentemente dal portafoglio o software utilizzato. Verso la fine del capitolo troverai invece delle linee guida su come eseguire queste operazioni attraverso il software Monero ufficiale, gratis e open source con interfaccia a riga di comando (CLI) o con interfaccia utente grafica (GUI).

## 2.1 Che cos'è un portafoglio?

Prima che tu ottenga dei moneroj è importante che pianifichi dove ricevere e conservare i tuoi fondi. Avrai bisogno di un portafoglio dove poterli custodire e dal quale poterli spendere. Le valute attuali (come gli euro o i dollari) possono essere conservate in portafogli fisici di forme e stili diversi. Allo stesso modo, esistono diverse tipologie di portafogli Monero e puoi sempre trasferire i tuoi fondi dal vecchio portafoglio ad uno nuovo.

I portafogli gestiscono tutti i complicati processi crittografici al posto tuo, dunque per usare Monero non hai bisogno di alcuna particolare nozione matematica. Devi solo imparare a gestire il seed e i tuoi indirizzi e a conoscere le funzionalità del portafoglio che hai scelto. Altri dettagli come le chiavi pubbliche e private sono automaticamente gestite dietro le quinte dal tuo portafoglio, perciò ne parleremo soltanto a partire dal capitolo 5.

Che cos'è il seed? Il tuo seed Monero è un numero segreto, convertito per convenienza in una serie di 12-25+ parole, che il tuo portafoglio usa per individuare e spendere i tuoi moneroj. È come una mappa del tesoro che conduce al tuo denaro e chiunque conosca il tuo seed può utilizzare il proprio portafoglio per accedere ai tuoi moneroj e spenderli. Per questo motivo, devi prestare massima attenzione quando generi il tuo seed e dove lo conservi. Non creare un portafoglio in un bar, dove altri clienti o le telecamere potrebbero vedere il tuo codice segreto. Inoltre è pericoloso salvare il tuo seed elettronicamente (per esempio in un file di testo o in una email) poichè software o altri servizi malevoli potrebbero scoprirlo e rubare i tuoi moneroj.

Il tuo seed viene usato per generare il tuo indirizzo(i) in modo che tu possa ricevere moneroj. Così come fai con il tuo indirizzo postale, puoi condividere il tuo indirizzo Monero con le persone che vogliono inviarti del denaro. La maggior parte dei portafogli mostra il tuo indirizzo in due formati differenti - una sringa di numeri/lettere e un codice QR. Quando desideri comunicare a qualcuno uno dei tuoi indirizzi così da poterti inviare moneroj, puoi condividere uno di questi senza pericolo.

Se il tuo portafoglio Monero è fisicamente danneggiato ti basta semplicemente importare il tuo seed in un portafoglio nuovo e proseguire da dove avevi interrotto! Finchè hai una copia del tuo seed puoi sempre accedere ai tuoi fondi. Tuttavia, se perdi il tuo seed non c'è alcun modo per accedere ai tuoi moneroj. Potresti essere abituato ad usare le password, che puoi solitamente resettare contattando un amministratore. Ma i seed non sono come le password - nessun altro è a conoscenza del tuo codice segreto ed è impossibile trasferire i tuoi moneroj ad un nuovo account se perdi il tuo seed.

Quasi tutti i software ti chiederanno di trascrivere il seed nel momento in cui un nuovo portafoglio. Tuttavia, alcune app saltano questo step e sta a te trovare la funzione di backup e trascrivere il tuo seed. È molto importante che tu lo faccia subito, altrimenti nell'eventualità di un danno al tuo dispositivo potresti perdere permanentemente l'accesso ai tuoi fondi.

[![Figure 2.1](https://raw.githubusercontent.com/monerobook/monerobook/master/resources/img/mm-c02i01%20wallet.png)](https://masteringmonero.com)
> Figura 2.1 - I portafogli compiono tutte le funzioni chiave per usare Monero.

## 2.2 Selezionare il miglior portafoglio(i) in base alle tue necessità

In questa sezione impererai le differenze tra varie tipologie di portafogli disponbili per custodire i tuoi moneroj.

Probabilmente conservi la maggior parte del tuo denaro (in euro o in dollari) in banca o in una cassaforte mentre porti nel tuo portafoglio una piccola quantità per un uso quotidiano. Allo stesso modo, molte persone utilizzano per le criptovalute due tipologie di portafoglio complementari: un portafoglio "hot" che contiene piccole quantità per un uso quotidiano insieme ad un portafoglio "cold" per importi maggiori o per i risparmi a lungo termine.

Esistono varie soluzioni di archiviazione che si differenziano in termini di convenienza, privacy e sicurezza. Sono i tuoi bisogni personali a determinare la tipologia(e) di portafoglio migliore per te. Quelle descritte in seguito differiscono prima di tutto per la collocazione del seed.

### 2.2.1 Portafogli software e mobili

I portafogli software (su un computer desktop o un dispositivo mobile) sono molto convenienti per conservare e utilizzare Monero. Molti utenti Monero possiedono un portafoglio hot nei loro cellulari per gli acquisti di tutti i giorni. Una buona regola generale che dpovresti seguire e di portarti dietro la quantità di criptovalute che avresti in contante. I portafogli software memorizzano il seed segreto nel tuo dispositivo, quindi i tuoi moneroj potrebbero essere rubati se questo venisse infettato da un virus o da un keylogger.

[![Android](https://raw.githubusercontent.com/monerobook/monerobook/master/resources/img/android.png)](https://masteringmonero.com)

> Figura 2.2.a - Monerujo (Portafoglio Android)

[![iOS](https://raw.githubusercontent.com/monerobook/monerobook/master/resources/img/iOS.png)](https://masteringmonero.com)

> Figura 2.2.b - Cake wallet (Portafoglio iOS)

### 2.2.2 Portafogli Hardware

I portafogli hardware sono dei dispositivi fisici che compiono delicate operazioni in maniera totalmente isolata da un cellulare o da un computer collegato ad essi. I portafogli hardware possiedono infatti degli schermi integrati in modo da mostrarti il seed e i dettagli delle transazioni senza mai trasferirli ad un dispositivo esterno! 

Mentre i portafogli hardware sono meno convenienti rispetto a quelli software, il loro punto di forza è la sicurezza! Grazie alla logica attraverso la quale custodiscono il tuo seed, puoi utilizzare senza pericolo un portafoglio hardware per inviare delle transazioni anche da un dispositivo compromesso da un pogramma malevolo. La comunità Monero sta attualmente sviluppando "Kastelo: - il primo portafoglio hardware open-source per le criptovalute.

[![Hardware wallet](https://raw.githubusercontent.com/monerobook/monerobook/master/resources/img/hardware_wallet.png)](https://masteringmonero.com)

> Figura 2.3 - Kastelo è un portafoglio hardware open-source per Monero.

### 2.2.3 Portafogli cartacei

I portafogli cartacei sono un modo molto economico per conservare quei moneroj che non trasferisci di frequente. Ti basta semplicemente stampare una copia fisica delle tue informazioni pubbliche e segrete in modo da custodire in sicurezza i tuoi moneroj. Poichè i codici segreti provenienti dal tuo seed Monero sono salvati solo su carta, non in digitale, non devi preoccuparti di virus o di fughe di dati. Tuttavia, i portafogli di carta non sono convenienti per un uso frequente poichè dovresti trasferire le informazioni segrete su un dispositivo digitale ogni volta che desideri spendere i tuoi moneroj.

[![paperwallet](https://raw.githubusercontent.com/monerobook/monerobook/master/resources/img/paper_wallet.png)](https://masteringmonero.com)

> Figura 2.4 - Un portafoglio cartaceo è una copia stampata delle tue chiavi Monero. Assicurati che nessuno veda le tue informazioni segrete!

### 2.2.4 Portafogli Web

I portafogli Web sono degli account Monero ai quali puoi accedere attraverso un sito web conservato da una terza parte. Questi portafogli online sono estremamente convenienti ma a spese della tua sicurezza e della tua privacy. Essenzialmente ci sono due tipi di portafogli web - la differenza cruciale è se sei a conoscenza o meno del seed.

La prima tipologia di portafogli web conserva il tuo denaro nei loro account e ti fornisce un nome utente e una password per accedervi (p.s: questo include i tuoi "portafogli" negli exchange). Dal momento che non possiedi il tuo seed, non hai il controllo diretto dei tuoi fondi; devi affidarti alla piattaforma che custodisce il denaro al posto tuo. Dovresti essere estremamente diffidente nel riporre i tuoi moneroj in queste tipologie di portafogli web, che in sostanza offrono un servizio molto simile a quello delle banche. Potrebbero infatti perdere i tuoi fondi in ogni momento, accidentalmente o a causa di un furto. Inoltre se il sito web va offline, il tuo nome utente e la tua passwrod diventano inutili - e poichè non conosci il tuo seed, i tuoi fondi sono persi.

La seconda tipologia di portafogli web invece ripone il seed e i fondi sotto il tuo controllo. Portafogli web ben progettati, come MyMonero, accedono ai tuoi fondi in sicurezza senza mai comunicare il tuo seed segreto a server di terze parti. Ogni volta che accedi infatti devi inserire il tuo seed, poichè il tuo provider non lo conosce, nè è memorizzato nel tuo dispositivo. Questo tipo di portafoglio web è (relativamente) più sicuro, poichè una parte terza non controlla i tuoi fondi. Questi ultimi forniscono infatti solo una interfaccia software per il tuo browser. Quindi se il sito web diventa inaccessibile, puoi sempre inserire il tuo seed in un portafoglio differente e recuperare i tuoi fondi.

Se è vero che i portafogli web sono convenienti, nessuna di queste tipologie viene raccomandata per la custodia di fondi a lungo termine o di grandi importi. Entrambi i tipi presentano dei rischi sul piano della sicurezza (devi affidare i tuoi fondi a terzi o inserire spesso il tuo seed in un web browser) e ci sono dei potenziali compromessi in entrambi i casi.

[![paperwallet](https://raw.githubusercontent.com/monerobook/monerobook/master/resources/img/mymonero.png)](https://masteringmonero.com)

> Figura 2.5 - Interfaccia MyMonero.

### 2.2.5 Portafogli cold

Il termine "portafoglio cold" è un'espressione generica usata in riferimento a portafogli cartacei e ad altri metodi di archiviazione offline. Per esempio, un portafoglio cold elettronico può essere un cellulare o un computer che viene usato esclusivamente per interagire con le criptovalute e che è disconnesso da internet ad eccezione di quando è in uso. Il dispositivo può usare qualsiasi sistema operativo; il punto importante è che vengano implementate in modo ponderato delle robuste pratiche di sicurezza (inclusi un firewall, un software antivirus ed estrema cautela nell'accedere soltanto a siti web/software sicuri). Il seed è ancora nel computer ma tieni il dispositivo separato il più possibile dal resto del mondo.

[![CLI](https://raw.githubusercontent.com/monerobook/monerobook/master/resources/img/CLI.png)](https://masteringmonero.com)

> Figura 2.6 - Un portafoglio cold si riferisce ad un dispositivo sicuro, usato esclusivamente per custodire ed effettuare transazioni con le criptovalute. Sopra, come esempio, è illustrato un computer che esegue una interfaccia Monero a riga di comando.

### 2.2.6 Collegamenti ai portafogli Monero

Indipendentemente dalla tipologia(e) di portafoglio che sceglierai, presta attenzione a scaricare solo software già verificati attraverso appositi canali. Le strategie di phishing e di portafogli-truffa sono numerosi, perciò assicurati di controllare due volte che stai installando un software legittimo! Se inserisci il tuo seed in un portafoglio malevolo i tuoi moneroj saranno per sempre peduti prima che tu ti accorga dell'errore.

Questa sezione contiene i link a moltepilici portafogli open-source, sviluppati dalla comunità Monero e ritenuti affidabili.

Portafogli LightWeight:

* Monerujo - Android
* Cake Wallet - iOS
* Mymonero.com - Web Wallet, Desktop, Android e iOS 

SOFTWARE UFFICIALE:
* Interfaccia grafica Utente (GUI) - Windows, Mac e Linux
* Interfaccia a riga di comando (CLI) - Windows, Mac e Linux


### 2.2.7 Collegare il portafoglio ad un nodo remoto (opzionale)

Puoi ridurre il tempo di sincronizzazione e l'uso del disco connettendo il tuo portafoglio ad un nodo remoto invece che conservare l'intera blockchain nel tuo dispositivo. Quasi tutti i portafogli mobili, come le app lightweight elencate sopra, sono confiurati automaticamente per connettersi ad un nodo remoto. Se hai bisogno di collegare il tuo software ad un nodo remoto, puoi usare quello messo a disposizione dalla comunità al node.moneroworld.com (porta 18089).

I nodi sono dei computer che hanno scaricato l'intera blockchain e che aiutano gli altri utenti a sincronizzare i loro portafogli e a trasmettere le loro transazioni. L'opzione migliore in termini di privacy è mantenere il tuo nodo (locale) e se vuoi aiutare a rendere la rete sicura puoi scegliere di condividere pubblicamente il tuo nodo. I nodi remoti sono convenienti e ti permettono di cominciare ad utilizzare Monero più rapidamente senza dover scaricare l'intera blockchain.

È importante evidenziare che mantenere un nodo e minare Monero non sono la stessa cosa. Il Mining è un processo differente che consuma intensamente varie risorse e del quale parleremo a partire dal capitolo 4. Una volta che la blockchain è sincronizzata, mantenere un nodo locale invece non è dispendioso in termini di CPU o di risorse di rete. 

## 2.3 Usare Monero

Questa sezione spiega tutto ciò che serve per inviare e ricevere Mnero. Tutti gli esempi in questo libro usano il seguente seed:

`MASTERING MONERO DEMO SEED: lamb hexagon aces acquire twang bluntly argue when unafraid awning academy nail threaten sailor palace selfish cadets click sickness juggled border thumbs remedy ridges border `

[![Figure 2.7](https://raw.githubusercontent.com/monerobook/monerobook/master/resources/img/mm-c02i03%20seed.png)](https://masteringmonero.com)
> Figura 2.7 - I portafogli usano il seed segreto per generare gli indirizzi in modo da ricevere Monero.

Puoi importare questo seed così da far pratica nel generare gli indirizzi, controllare lo storico delle transazioni e verificare i pagamenti. È interessante utilizzare il seed per seguire e comprendere gli esempi nel libro ma non inviare moneroj a questo portafoglio! Ricorda che chiunque legge Mastering Monero sarà in grado di spenderli!

### 2.3.1 Ricevere Monero

Per ricevere Monero tutto quello che devi fare è codividere un indirizzo del tuo portafoglio con la persona dalla quale desideri ricevere moneroj. La maggior parte dei portafogli mostra gli indirizzi in due formati: una stringa alfanumerica che è facile da condividere e un codice QR, che è conveniente da scannerizzare attraverso l'uso della fotocamera. Di seguito sono mostrati degli esempi di entrambi i formati, ricavati dal seed DEMO in alto:

    Il tuo indirizzo per ricevere Monero può essere rappresentato come una stringa di testo o come un codice QR. Puoi condividere quello che ritieni più conveniente.

Questo indirizzo che condividi non viene mai memorizzato nella blockchain (grazie ad una funzione Monero chiamata "indirizzi nascosti", che analizzeremo concettualmente nel capitolo 3 e tecnicamente nel capitolo 5). Monero permette inoltre di generare diversi sottoindirizzi a partire dal tuo seed segreto, in modo che tu possa condividere molteplici indirizzi appartenenti allo stesso portafoglio.

Ogni conto Monero ha un singolo indirizzo primario (che comincia con un '4'). Per convenienza, puoi generare un numero illimitato di sottoindirizzi (che cominciano con un '8'). I fondi inviati a qualsiasi di questi indirizzi vengono inseriti nel saldo principale del tuo portafoglio. Puoi approfondire nel capitolo 5 come il tuo portafoglio è in grado di gestire più indirizzi.

Potresti dover aspettare 10 - 20 minuti prima di avere conferma di averli ricevuti e di spenderli in sicurezza (scopri il perchè nel capitolo 4). Questa è una comune pratica di sicurezza e durante questo tempo di attesa i portafogli spesso mostrano la transazione come "non confermata". Per esempio, se il tuo portafoglio è in attesa di ricevere una conferma di pagamento di 0.06 XMR, potresti visualizzare le informazioni mostrate dall'immagine in basso.

[![Figure 2.3](https://raw.githubusercontent.com/monerobook/monerobook/master/resources/img/mm-2.3.1%20pending%20balance.png)](https://masteringmonero.com)

Non preoccuparti quando questo avviene! Entro meno di mezz'ora la transazione verrà confermate e i fondi verranno trasferiti nel tuo saldo disponibile.

Monero permette inoltre di condividere una versione solo-visualizzazione del tuo portafoglio, che può rilevare tutte le transazioni in entrata ma non può trasferire o visualizzare i fondi in uscita. Questa funzionalità ha numerosi risvolti pratici: abilitare una totale trasparenza per donazioni ad associazioni benefiche, fornire a revisori autorizzati accesso ai registri finanziari e creare dispositivi ad accesso limitato per monitorare i pagamenti in entrata. Inzializzare un portafoglio solo-visualizzazione richiede la condivisione di una chiave di visualizzazione segreta, che è differente dal seed segreto; questo argomento, che è di livello intermedio, verrà analizzato nel capitolo 5.


### 2.3.2 Inviare Monero

Per inviare Monero ti basta semplicemente inserire o scannerizzare l'indirizzo del destinatario e digitare l'ammontare che desideri trasferire. Premi "invia' e la tua transazione verrà trasmessa!

Se desideri inviare moneroj ad un'attività ti potrebbe essere richiesto di allegare un ID di pagamento, in modo da collegare il pagamento al tuo ordine. Se invece stai inviando dei moneroj a te stesso o ad un tuo amico puoi lasciare l'ID di pagamento vuoto. Alcuni servizi utilizzano "indirizzi integrati" che, per convenienza e per maggiore privacy includono l'ID di pagamento e l'indirizzo in un'unica stringa di testo.

Nel 2018, Monero aggiunse una nuova funzionalità, che permetteva di generare un vasto numero di sottoindirizzi per ricevere dei pagamenti. Di conseguenza, gli ID di pagamento e gli indirizzi integrati vengono ora usati con meno frequenza. Invece di comunicare ad ogni cliente lo stesso indirizzo ma differenti ID di pagamento, i commercianti usano per ognuno di essi un unico sottoindirizzo (questo sistema è più semplice e presenta meno rischi legati a "errori dell'utente").

Inoltre chiunque usa il sistema gratuito OpenAlias può fornire un indirizzo Monero facilmente leggibile (come "donate.getomnero.org") al posto della stringa originaria dell'indirizzo (44AFFq5k....). Perciò inviare moneroj ad un indirizzo OpenAlias è uguale a trasferirli all'indirizzo base alfanumerico. Tuttavia, impostare un nuovo indirizzo OpenAlias è un compito piuttosto tecnico che analizzeremo nel capitolo 7.

Il tuo portafogio aggiunge una piccola commissione che va a ricompensare la rete per aver inoltrato e processato la tua transazione e ti consiglia la commissione più appropriata in base al carico di lavoro corrente della rete Monero, all'urgenza della tua transazione e ad un paio di altri fattori. Se vuoi approfondire come le commissioni vengono calcolate dal tuo portafoglio e perchè sono importanti, dai un'occhiata il Capitolo 4.

### 2.3.3 Prova di Pagamento
Dato l'anonimato di Monero, potresti chiederti come un utente possa provare che un pagamento sia stato effettivamente inviato. Oltre all'opzione degli ID di pagamento, Monero ha una seconda funzione per dimostrare che i fondi sono stati inviati. Per fare ciò, viene condivisa una chiave della transazione che solo il vero mittente può generare.

*Esempio*

Supponi che ciascuno dei tuoi amici Khan e Maria ti deve 0.06552376 XMR per un pranzo che avete condiviso. Ricevi 1 pagamento con le informazioni seguenti:

* **Ammontare**: 0.06552376 XMR
* **ID transazione**: 4b540773ddf9e819f0df47708f3d3c9f7f62933150b90edc89103d36d42ca4b7
* **Recevuti al (tuo) sottoindirizzo**: 899Ao1NQtu4ezACgw1QKXK4QBf5s8a3WHHtAjFfPm3Nf71mAkREEgAuKzASXHt8E7vVJFKsQJuvApBfu21WY9WN97Put8M5

Questa è una transazione reale ricevuta dal portafoglio DEMO il 20-Apr 2018. Puoi ottenere *alcune* informazioni attraverso un [blockchain explorer](https://monerohash.com/explorer/search?value=4b540773ddf9e819f0df47708f3d3c9f7f62933150b90edc89103d36d42ca4b7), ma il mittente rimane sempre sconosciuto. Sia Khan che Maria sostengono di aver effettuato il pagamento, dunque chiedi ad ognuno di loro di fornirti la chiave della transazione.

Khan: `OutProofV1N4Y5pUJEnRACJyB5C3zK1zTqAihdnN8MfVZhEWfD13Z2N7Npt1uxa1EY7N7jnvuJF76tXUwKrakvZSxTj4Zux5SpavFb4X1jRcLAJ2b5hqviQPiS58j2qH53QL44CJEgHtY5`

Maria: `OutProofV1To53Qu2gegZbUevosKCTwrEdqiECgFyUygutXMEdhrHg1EtXMrFNaszWYFjdU4aXFZ2iPF8G8jzoDJzCoW5dsWvb4mVN65abAya3U47cGXs7WABrTzG5aPfV4YBANhwPgwD2`

Procedi allora con il controllo di entrambe le chiavi e scopri che quella di Maria conferma che il pagamento è avvenuto, mentre quella di Khan restituisce un messaggio negativo "firma errata". Puoi verificare tu stesso usando l'indirizzo e le chiavi della transazione che sono mostrati in alto!

## 2.4 Sicurezza operativa

[![Figure 2.8](https://raw.githubusercontent.com/monerobook/monerobook/master/resources/img/mm-c02i02%20phishing.png)](https://masteringmonero.com)
> Figura 2.8 - Gli attacchi phishing spesso usano URLs leggermente diversi per ingannare gli utenti ad inserire i loro seed o password in un sito web clone, controllato dall'attaccante (per esempio, www.\/mymonera/\.com invece di www.mymonero.com). Controlla ogni volta molto attentamente l'URL, specialmente quando segui dei link.

Monero ti permette di essere la banca di te stesso, poichè nessuno può controllare i tuoi fondi eccetto te! Questa autonomia finanziaria è uno dei più grandi benefici derivanti dalle criptovalute. Tuttavia, da grandi poteri derivano grandi responsabilità! Mantenere una sicurezza operativa (OpSec) in mente è essenziale per tenere te stesso e i tuoi fondi al sicuro.

### 2.4.1 Mai rivelare quanti Monero possiedi

I modi di dire quali "la lingua di un uomo è la sua rovina" esistono per un motivo. Quando riveli pubblicamente quanti Monero possiedi, potresti inavvertitamente renderti un ottimo bersaglio per truffe o furti. Questo vale specialmente nei casi di forum online e social media.

Scammer e ladri navigano costantemente su internet a caccia di utenti che rivelano informazioni utili su se stessi o sui loro assets.

La maggior parte delle persone sa bene che non dovrebbe pubblicare sui social media informazioni sul saldo dei loro conti o del loro portafoglio pensioni. È un rischio per la propria sicurezza, è arrogante e può trasformare in peggio le relazioni interpersonali quando viene ostentata la propria ricchezza. Tuttavia, lo stesso molte persone ingenuamente rivelano quanti Bitcoin o Monero hanno comprato.

Ricorda inoltre che i prezzi delle criptovalute sono soggetti ad alta volatilità, perciò possono aumentare drasticamente. Un post con scritto "Ho appena speso $50 per comprare Bitcoin in caso sopravvivesse" del 2012 poteva essere innocuo anni fa, ma quei $50 (~10 BTC nel 2012) valevano entro la fine del 2017, dopo meno 5 anni un milione di dollari! È molto arduo eliminare i messaggi da internet, quindi la migliore opzione per evitare questa situazione è prevenire, evitando in primo luogo di postarli.

Dato l'interesse generale negli investimenti in criptovalute, sono numerose le discussioni sulle tipologie di composizione del portafoglio. Si dovrebbe parlare in termini di percentuale piuttosto che di valori assoluti. La figura (in basso) mostra come calcolare i saldi del tuo portafoglio, così che tu possa discutere delle tue strategie di risparmio senza rivelare informazioni sensibili.

[![Figure 2.8](https://raw.githubusercontent.com/monerobook/monerobook/master/resources/img/mm-0.0.2%20portfolio.png)](https://masteringmonero.com)


### 2.4.2 Tenere il tuo seed al sicuro

I tuoi fondi sono al sicuro solo se lo è il tuo seed e occorre tenere a mente due scenari problematici che potrebbero determinare la perdita di fondi: un incidente e un furto.

Per evitare il primo è necessario tenere sempre un backup del seed in un luogo sicuro. Chiediti sempre: "Se il mio telefono o questo sito web smettesse di funzionare improvvisamente avrei un modo per accedere ai miei fondi?" Dovresti inoltre tenere una seconda copia scritta del seed in un luogo segreto. Di certo non vorresti perdere sia il tuo dispositivo che il backup del seed se la tua casa si allagasse o se prendesse fuoco.

Per evitare invece la perdita di fondi a causa di un furto, non condividere mai il tuo seed o le tue chiavi con nessuno. Chiunque ha accesso al tuo seed può rubare tutti i tuoi risparmi. Inoltre una volta rubati, le funzionalità di Monero a tutela della privacy ti impediscono di rintracciarli.

### 2.4.3 Precauzioni sulle transazioni

Se desideri trasferire una quantità cospicua di denaro ad una nuova persona o ad un exchange, dovresti sempre prima effettuare una transazione di prova inviando una piccola somma e aspettare che il destinatario confermi il pagamento. Questa è un'abitudine importante e utile per rilevare eventuali errori senza perdere molto denaro. Ricorda che non esiste una opzione "torna indietro" per le criptovalute.

Se stai completando una transazione in criptovalute, controlla sempre più volte gli indirizzi del portafoglio e assicurati che siano corretti. Anche se fai un copia e incolla di un indirizzo, guarda e controlla che sia stato copiato correttamente e interamente. I criminali informatici hanno creato dei malware che manipolano gli indirizzi di criptovalute nella clipboard (sostituendo il vero indirizzo del destinatario con quello dell'attaccante). Se effettui un doppio controllo visivo dell'indirizzo puoi rilevare la presenza di questo malware prima di effettuare una "donazione" al criminale.

### 2.4.4 Sicurezza sugli exchange

Gli exchange mettono a disposizione i loro portafogli e generalmente non condividono i loro seed. Questo è molto rischioso per te in quanto non hai alcun modo per recuperare i tuoi fondi se l'exchange subisce un attacco, se chiude o se scompare improvvisamente. C'è una frase famosa "La chiave non è tua? Allora i Bitcoin non sono tuoi!" riferendosi a portafogli e servizi che possiedono le tue chiavi e dunque i tuoi fondi.

Come è stato evidenziato nella sezione 2.4.2, dovresti sempre chiederti "se questo sito web sparisce, ho un modo per accedere ai miei fondi?" Una buona regola generale è tenere i tuoi moneroj in un exchange solo se desideri scambiarli nell'immediato. Altrimenti, trasferiscili in un portafoglio che tu controlli.

## 2.5 “Per cominciare” per le imprese

### 2.5.1 Monero è ideale per i commercianti

In questo capitolo abbiamo analizzato tutte le abilità chiave necessarie per un uso generale di Monero. Questa sezione introuce un paio di altri strumenti utili per i commercianti al fine di integrare Monero nei loro sistemi e servizi. Puoi saltare questa sezione se non sei interessato ad un utilizzo di Monero rivolto alle attività.

I commercianti che accettano pagamenti in Monero beneficiano di transazioni rapide, private e irreversibili. Esistono molteplici strumenti progettati per garantire sia ad attività online che a quelle fisiche una esperienza molto intuitiva nell'accettare pagamenti in Monero.

Naturalmente chiunque acquisisce le abilità descritte nel capitolo precedente può creare un portafoglio e cominciare a ricevere immediatamente Monero. Tuttavia, gli strumenti descritti in questo capitolo sono progettati per semplificare l'utilizzo di Monero da parte delle imprese che desiderano automatizzare l'integrazione di pagamento e altri processi quali l'emissione di fatture e di ricevute.

### 2.5.2 Strumenti utili per accettare Monero

Il sistema di pagamento Monero Integrations permette a qualsiasi negozio online di aggiungere l'opzione di pagamento in Monero semplicemente installando uno qualsiasi dei plugin creati per diversi popolari sistemi di gestione dei contenuti. La soluzione Monero Integrations è stata progettata (dall'autore di questo libro) per allinearsi ai valori di Monero: l'intero progetto è infatti gratis, open source, decentralizzato e privato. Le transazioni vengono trasmesse direttamente al tuo portafoglio, perciò non ci sono compromessi in termini di sicurezza o di privacy che sorgono invece quando ci si affida a terzi per processare i pagamenti.

Kasisto è stato il primo punto di vendita (pos) ad accettre Monero ed è un progetto open-source che non richiede terze parti. L'applicazione è pensata per un uso in negozio attraverso tablet o cellulare e può accettare pagamenti praticamente istantaneamente rilevando le transazioni prima che queste vengano minate. Fai una prova con la versione demo sulla pagina Kasisto Github.

Un'altra opzione di pagamento è GloBee, la quale permette ai commercianti di accettare pagamenti sia in criptovalute che attraverso carta di credito. GloBee è una compagnia terza che fornisce ulteriori funzionalità - per esempio permette ai commercianti di accettare molteplici tipi di valute convertendo istantaneamente Monero, altre criptovalute o perfino valute fiat (come euro o dollari). Questo permette alle attività di accettare pagamenti in criptovalute ma al tempo stesso di essere pagati in valuta locale attraverso il processo istantaneo di conversione, eliminando dunque l'esposizione al rischio di volatilità del prezzo.

Se desideri programmare e costruire un tuo sistema di pagamento, dai un'occhiata al capitolo 7 su come creare il sistema backend.
